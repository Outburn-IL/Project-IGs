<div dir="rtl" markdown="1">

### 3.1.5	LRC Lab Test Report

#### 3.1.5.1	תיאור הפרופיל
פרופיל המייצג דוח מסכם עבור הפניה מרכזת.
הדוח אינו כולל מידע בפני עצמו (תוצאות או קודי הפניות) אלא הוא מכיל קישורים (references) לכל ישויות המידע שנוצרו בתהליך.
הדוח מאגד תחתיו את כל המידע הרלוונטי למקבץ הבדיקות והתוצאות הנוכחי.
בנוסף, הדוח יכול גם להכיל מסמך PDF עבור כל התוצאות, כחלק בלתי נפרד מהדוח (לא נדרשת ישות נפרדת לייצוג המסמך).

הפרופיל הנ"ל מתבסס על הפרופיל הישראלי: ILCore DiagnosticReport.
בנוסף להגדרות קארדינליות ושמירת הקשר לפרופילים נוספים של IL-Core, הפרופיל גם מגדיר:
- הרחבה – הרחבה (extension) סטנדרטית של HL7 להוספת אפשרות להערה ברמת דוח.
- קטגוריה סטנדרטית של HL7
- קוד (code) קבוע ממערכת קידוד Loinc

#### 3.1.5.2	סטאטוס
הדוח המסכם הינו אינדיקציה עבור מספר שלבים לאורך התהליך, על פי ערכי הסטאטוס השונים:
- **registered**
סטאטוס בעת יצירת הדוח המסכם, לאחר שהקופה קיבלה את כל ההפניות ובסופן את ההפניה המאגדת, ומהווה אישור עבור ביה"ח שהטיפול בהפניה החל.

- **cancelled**
במקרים של כשל בעיבוד, אם היתה בעיה טכנית או שחסר מידע קריטי בנתונים, למשל בהפניה, או כל סיבה אחרת לביטול הטיפול בהפניה.

- **partial**
במקרים בהם הדוח המסכם עדיין לא הושלם (לא התקבלו כל התוצאות). במצב זה המידע עדיין אינו שלם, כך שהדוח יכלול רק את המרכיבים הידועים לאותו הרגע: תוצאות שהתקבלו, הפניות בודדות, הפניה מאגדת ובמידה וקיים - PDF המשקף את תמונת המצב החלקית.

- **final**
כאשר מתקבלות כל התוצאות במלואן, הדוח המסכם הופך לסטאטוס סופי.
הוא יכול לעבור לסטאטוס final אחרי אחד משני המצבים הבאים: 
-- אחרי registered. התהליך הסטנדרטי (הדוח נוצר ומתקבלות תוצאות בשלמותן).
--    אחרי partial. אחרי שהדוח המסכם עבר דרך מצבי ביניים (תוצאות חלקיות). 

- **amended**
לאחר שהדוח המרכז עודכן לסטאטוס final, לקופה יש אפשרות להוסיף עוד בדיקות אשר לא נכללו בהפניה המאגדת (למשל, לאחר התרשמות המטפל בקופה מהממצאים- יתכן ועולה הצורך בביצוע בדיקה נוספת). 
סטאטוס amended ישמש בעדכון הדוח ע"י תוצאות שהתווספו להפניה המקורית, לאחר שהדוח הושלם.


</div>